Jag är uppvuxen i [Ulricehamn](https://ulricehamn.se), en fin liten stad vid en sjö där det finns mycket sportmöjligheter, men jag har sedan unga tonåren varit mer intresserad av teknikrelaterade saker – som datorer och tv-spel – vilket bara har fortsatt in i "vuxen" ålder.

Som 16-åring började jag designa små ikoner och dockor <i>(för macOS)</i>, samt utveckla små webbsidor för mig själv. Forumet <i>MacThemes</i> var då en stor inspirationskälla och intresseportal för mig, och jag ser det som en språngbräda för mina intressen inom design och utveckling, samt en bra plats att träffa nya, coola vänner.

Efter gymnasiet flyttade jag till Linköping för att plugga programmering på riktigt, men jag var inte riktigt redo för det och valde att hoppa av innan jag kunde avsluta mina studier. Jag flyttade då tillbaka till Ulricehamn och jobbade lite här och där, innan jag förstod att jag faktiskt vill hålla på med design och utveckling på riktigt.

Jag började då plugga på [Högskolan i Borås](https://www.hb.se), där mina studier täckte mycket gällande projektledning, design och interaktion, samt programmering och systemutveckling. Tyvärr gick det så bra att jag skrev på kontrakt hos <i>Botek</i> innan jag ens hade tagit examen, och jag har jobbat där sedan dess.

Jag är inte välrest – och känner mig ofta ganska nöjd med att bara vara hemma – men tack vare de vänner man har träffat på nätet, all den popkultur man har tagit del av, samt ett litet sportintresse, så finns det ett par platser jag skulle vilja besöka: Barcelona, Kalifornien, Japan, och Manchester… någon dag, kanske…
