Jag är uppvuxen i [Ulricehamn](https://ulricehamn.se), en fin liten stad vid en sjö där det finns mycket sportmöjligheter, men jag har sedan unga tonåren varit mer intresserad av teknikrelaterade saker – som datorer och tv-spel – vilket bara har fortsatt in i &ldquo;vuxen&rdquo; ålder.

Som 16-åring började jag designa små ikoner och dockor <i>(för macOS)</i>, samt utveckla små webbsidor för mig själv. Forumet <i>MacThemes</i> var då en stor inspirationskälla och intresseportal för mig, och jag ser det som en språngbräda för mina intressen inom design och utveckling, samt en bra plats att träffa nya, coola vänner.

Efter gymnasiet pluggade och jobbade jag i omgångar: det blev studier i Linköping med riktig programmering, men hoppade av innan det blev något av det. Detta följdes av lite blandade jobb, bland annat hos [Seger](https://seger.se) där jag stickade strumpor.

Jag började plugga igen 2016, då på [Högskolan i Borås](https://www.hb.se), där mina studier täckte mycket gällande projektledning, design och interaktion, samt programmering och systemutveckling. Innan jag kunde ta examen <i>(som då aldrig blev av)</i>, så skrev jag på kontrakt hos <i>Botek</i> och har varit där sedan dess.

Jag har inte rest mycket, och känner mig ofta ganska nöjd med att bara vara hemma, men tack vare de vänner man har träffat på nätet, all den popkultur man har tagit del av, samt ett stort sportintresse, så finns det ett par platser jag skulle vilja besöka, bland annat Barcelona, Kalifornien, Japan, Manchester, och New York… någon dag, kanske…
